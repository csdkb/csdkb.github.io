---
layout: page
title: O N&aacute;s
---


<h4>Cesky</h4>
<p class="message">
  Zpíváte rádi? My ano. Je nás téměř dvacet, jsme většinou Češi, jedna Litevka a jedna Italka. Žijeme a pracujeme nebo studujeme v Bruselu a okolí. Jednou týdně se scházíme v našem sboru Brusinky („Brussings“). Zpívání je radost a tu se snažíme rozdávat sobě navzájem i svému okolí.
Náš sbor vznikl v r. 2005. a začínal pod vedením sbormistra Přemysla Žáka, pak byla dva roky naší dirigentkou a uměleckou vedoucí Eva Lajkepová, která letos v únoru pomyslnou taktovku s radostí předala zpět vrátivšímu se Přemkovi. Zpíváme různé skladby v čtyřhlasé úpravě pro soprán, alt, tenor a bas. Náš repertoár je pestrý: věnujeme se hodně duchovní hudbě, zpíváme většinou latinsky, francouzsky, česky, slovensky, anglicky a staroslověnsky. Máme rádi i lidové písničky a nevyhýbáme se ani moderní hudební tvorbě.
Koncertujeme přibližně dvakrát až třikrát do roka: v prosinci míváme tradiční předvánoční koncert, na jaře obvykle připravujeme koncert světské hudby. Mezitím zpíváme občas v kostele Sv. Petra ve Woluwe St.Pierre, při českých mších v Colege St. Michel nebo s našimi polskými přáteli ze sboru Domino Cantes v dominikánském kostele.
Chcete s námi zpívat? Napište nám! Uvítáme především nové mužské hlasy. Muži, hlaste se, určitě nebudete litovat! Jsme amatérský soubor, který neaspiruje na dokonalost, ale chceme svým zpěvem potěšit druhé. Hledáte-li ve zpěvu především potěšení sdílet příjemné chvíle s přáteli, jste u nás vítáni.
</p>

Vize zde: [www.inspirationtcheque.eu](http://www.inspirationtcheque.eu/)
